---
title: Jauhojen jauhaminen kotona
description: Tietoa jauhojen jauhamiseen kotona, myllyistä ja jyvistä sekä niiden hankinnasta. 
weight: 1
type: docs
---

# Jauhojen jauhaminen kotona

Jauhojen jauhaminen kotona on mahdollista kuluttajakäyttöön suunnatuin myllyin.
Pääsääntöisesti viljojen jyviä voi ostaa eri muodoissaan useimmilta
viljelijöiltä ja myllyiltä. Tiedustele asiaa lähimmän myllysi tai maatilan
omistajalta! Mikäli tila puuttuu listalta ja koet että sen voisi lisätä sinne,
ota yhteyttä.

## Lyhyesti

* Vehnä ja ruis ovat nykyisin paljasjyväisiä joten niitä voi käyttää helposti jyvänä, suurimona tai helmenä.
* Kaura ja ohra kuorittuna kuten suurimona tai helmenä. Jyvänä myös jos akana 
poistettu (esimerkiksi puinnin yhteydessä tai kevyesti kuorittuna)
* Speltti kuorittuna kuten suurimona tai helmenä. Jyvänä jos akana on poistettu.
Esimerkiksi Birkkalan Tila myy tämäntyyppisiä kevyesti kuorittuja spelttijyviä ilman akanaosaa
* Ostaessa jyviä suoraan tuottajalta on hyvä mainita että ne tulevat
kotijauhatukseen. Näin varmistut, että saat sopivia puhdistettuja, lajiteltuja ja akanattomia jyviä
kuluttajakäyttöisille välineille

## Kotikäyttöiset myllyt

Kotikäyttöön sopivia myllyjä saa tilattua verkon kautta esimerkiksi valmistajien
omilta sivuilta tai jälleenmyyjiltä. Myllyt ovat yleisimmin pöytäkäyttöön
tarkoitettuja sähköisiä tai käsin käytettäviä myllyjä. Materiaaleina on
valittavissa kivimyllyjä ja metallisia jauhatusmekanismeja. Kivimyllyjä on
suosittu näiden pienemmän lämmöntuoton ja siten jauhojen ravintoarvojen
paremman säilyvyyden vuoksi. [1, 2]

### Valmistajat

#### Mockmill

Saksalainen myllyvalmistaja. Yrityksen perustaja Wolfgang Mock alkoi kehittää 1970-luvulla
sähkötoimista pöytämallista kivimyllyä ja heidän tavoitteenaan onkin tuoda jokaiseen
kotiin mahdollisuus tuoreiden jauhojen jauhamiseen. Mallistosta löytyy 
sähkökäyttöisiä myllyjä ja yleiskoneisiin sopiva malli. 
Kaikki Mockmill-myllyt ovat kivimyllyjä.\
Sivusto: https://mockmill.com/

#### Komo

Saksalainen myllyvalmistaja ja perheyritys. Yritys on valmistanut myllyjä 1986 lähtien.
Komo painottaa tuotteissaan ja tuotannossaan ekologisuutta ja kestävän kehityksen 
periaatteita.\
Sivusto: https://komo.bio/grain-flour/

## Viljat ja näiden jauhaminen kotona

### Terminologiaa

Yleistä sanastoa viljoista kotijauhatuksen tarpeisiin

|Termi|Kuvaus|
|-|-|
|Akana|Jyvän uloin osa. Suomumainen. Irtoaa yleensä puitaessa, mutta kiinnittymisen tiukkuudessa on eroja. Esimerkiksi vehnästä irtoaa helposti (paljasjyväinen), mutta ohrasta irroittaminen on hankalaa [[3]](#lähteet). Savolais- ja kaakkoismurteissa akana tarkoittaa jyvästä jauhettaessa irtoavaa kuoriosaa [[4]](#lähteet). Ei kelpaa syötäväksi.|
|Jyvä|Heinäkasvien hedelmä. Yleinen kutsumanimi viljakasvien siemenelle jota ei ole prosessoitu.|
|Lese|Jyvästä ennen jauhamista erotettu kuoriosa. Erittäin kuitu- ja ravintoainepitoinen. [[5]](#lähteet)|
|Vihne|Viljakasvien kukan pitkä hiusmainen osa|
|Suurimo|Kuorittuja ja mahdollisesti hieman hiottuja ja rikottuja jyviä|
|Ryyni|Puhekielinen nimitys suurimolle|
|Helmi|Hiottu suurimo|

### Huomioonotettavaa ostettaessa

Viljelijät mielellään opastavat valinnoissa kun mainitset, että jyviä olisi tarkoitus
ostaa jauhoksi jauhettavaksi kotikäyttöisellä myllyllä. Näin varmistat, että saat
sopivia tuotteita toivottua lopputulosta varten.

Ostaessa viljoja kotijauhatukseen on otettava pääsääntöisesti huomioon käyttötarkoitus,
eli mitä haluaa valmistettavan. Eri viljalajikkeet ja niistä saatavat jalosteet,
kuten esimerkiksi jauhot, eroavat leivontaominaisuuksiltaan, maultaan ja laadultaan
lajike- ja prosessointitavasta riippuen. Jos ostat kokonaisia jyviä tai suurimoita
kotijauhatukseen, voit varmistaa viljelijältä, että jyvät ovat lajiteltuja ja kuorittuja

**Lajittelulla** tarkoitetaan puinnin ja kuivauksen jälkeistä prosessia, missä jyvien
joukosta erotellaan muun muassa mahdollisesti joukkoon jääneitä aineksia kuten korsia,
lehtiä tai vihneitä. Näin jäljelle jää ainoastaan jauhatukseen halutut jyvät.

**Kuorinnalla** tarkoitetaan jyvien ulkokerrosten poistamista. Osalla vehnäkasveja on
myös jyvän kuoren ulkoinen kerros, jota kutsutaan akanaksi. Tämä on
ihmisravinnoksi kelpaamatonta ja onkin poistettava ennen jauhoiksi jauhamista.

|Vilja|Kuorinta|Käyttö kotimyllyssä|Muita huomioita|
|-|-|-|-|
|Vehnä|Ei tarvetta|Jyvä, suurimo tai helmi|Paljasjyväinen, akana irtoaa helposti jo puinnin yhteydessä.|
|Ruis|Ei tarvetta|Jyvä, suurimo tai helmi|Paljasjyväinen, akana irtoaa helposti jo puinnin yhteydessä.|
|Ohra|Akana oltava poistettu|Helmi tai suurimo (tai jyvä, kts. huomiot)|Jotkin myllyt ja tilat myyvät myös [akanattomina ja hieman kuorittuina jyvinä](#terminologiaa). Tästä saa täysjyvää jauhettua kotiolosuhteissakin.|
|Speltti|Akana oltava poistettu|Helmi tai suurimo (tai jyvä, kts. huomiot)|Birkkalan tila myy myös spelttijyviä, joista on akana poistettu ja jyviä on kevyesti kuorittu. Tästä saa täysjyvää jauhettua kotiolosuhteissakin.|
|Kaura|Akana oltava poistettu|Helmi tai suurimo|Muista viljoista poiketen kaurasta jää myllynkiviin hieman rasvaa. Suositeltavaa onkin, että kauran jauhamisen jälkeen jauhetaan vielä päätteeksi riisiä tai ruista, tai useampaa viljaa jauhaessa aloitetaan kauralla ja tämän jälkeen jauhetaan muut viljat.|

## Sihtaaminen

Kokonaisia jyviä jauhaessa lopputuote sisältää kaikki jyvän ainekset.
Toisinaan lopputuotteelta toivotaan hienojakoisempaa rakennetta. Katso [sihtaaminen](/docs/jauhot/sihtaaminen).

## Jyviä myyvät maatilat ja myllyt

### Myllyt

#### Pohjois-Pohjanmaa

Tyrnävän mylly\
Tyrnävä\
https://tyrnavanmylly.fi/

#### Uusimaa

Töllin Mylly\
Nummi-Pusula\
http://www.tollinmylly.net/

Krannin Tilan kauramylly\
Lepsämä, Nurmijärvi\
https://krannintila.fi/

Malmgårdin kartano\
Malmgård, Loviisa\
http://malmgard.fi/

Birkkalan tila\
Suomusjärvi\
https://www.birkkala.com/

Strömsbergin mylly\
Porvoo\
https://fi-fi.facebook.com/StromsberginMylly

## Lähteet

### Lisätietoa

Kotimaisista viljoista ja jyvistä löytyy lisätietoja muun muassa 
[Leipätiedotuksen](https://www.leipatiedotus.fi/tietoa-leivasta/vilja/kotimaiset-viljat.html) sivuilta.

[Kotimaisten kielten keskus, Jyviä ja akanoita](https://www.kotus.fi/nyt/kolumnit_artikkelit_ja_esitelmat/kieli-ikkuna_%281996_2010%29/jyvia_ja_akanoita)

### Viittaukset

[1] Kimbell, Vanessa; The Sourdourg School (2018)

[2] [Nutritional Characteristics of Organic, Freshly Stone-Ground, Sourdough and Conventional Breads](http://eap.mcgill.ca/publications/EAP35.htm)

[3] [Tieteen termipankki, Akana](https://tieteentermipankki.fi/wiki/Kasvitiede:akana)

[4] [Kotimaisten kielten keskus, Jyviä ja akanoita](https://www.kotus.fi/nyt/kolumnit_artikkelit_ja_esitelmat/kieli-ikkuna_%281996_2010%29/jyvia_ja_akanoita)

[5] https://www.leipatiedotus.fi/tietoa-leivasta/vilja/viljan-jyva.html

### Kontribuuttorit

* Tomi Juntunen
* Anne Lukana, Krannin tila
