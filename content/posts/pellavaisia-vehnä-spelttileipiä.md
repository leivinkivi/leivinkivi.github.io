---
author: "Tomi Juntunen"
date: 2020-09-26
linktitle: Pellavaisia vehnä-täysjyväspelttileipiä
title: Pellavaisia vehnä-täysjyväspelttileipiä
weight: 1
description: Perusleipää paahdetuilla pellavansiemenillä.
tags:
  - vehnä
  - speltti
---

Tällä kertaa tuli leivottua vain tavallista ruokaleipää. Pellavansiemenet
tuovat mukavasti makua, joten lisäsin niitä taikinaan. Ennen kohotuskoriin
asettamista pyöräytin leivät reippaan pellavansiemen kylvyn kautta.

Speltillä on myös oma mukava pähkinäinen makunsa. Hapanjuurileipurit-harrastajaryhmässä
oli myös kerrottu, että speltti jauhona on notkeampi ja sitoo maltillisemmin vettä
kuin esimerkiksi vehnä. Käytin täysjyväspelttiä ja mukana oli notkeaksi osoittautunutta
vehnääkin, minkä kanssa huomasin madaltavani
vesisuhdetta usein. Päätin kokeilla siis 70% vesisuhdetta ja katsoa millainen taikina tulisi.

Näin myös Youtube-videolla hauskalta vaikuttaneen tavan tehdä viilto leipiin
saksilla. Päätin kokeilla tätä, miten leipä aukeaisi saksimisen jälkeen ja
millaisen kuvion se jättäisi jälkeensä.

{{< columns >}}

[![](/leivonta/pellavansiemen-vehna-speltti-1.jpg)](/leivonta/pellavansiemen-vehna-speltti-1.jpg)

<--->

[![](/leivonta/pellavansiemen-vehna-speltti-2.jpg)](/leivonta/pellavansiemen-vehna-speltti-2.jpg)

{{< /columns >}}

### Ainekset

|aines|määrä (%)|
|-|-|
|vehnäjauhoja|70%|
|täysjyväspelttijauhoja|30%|
|vesi|70%|
|juuri|20%|
|paahdettuja pellavansiemeniä|5%|
|suola|2%|

### Prosessi

* Ainekset sekaisin. Rubaud-vaivaus.
* 4,5h tunnin ensikohotus
* 15min tasolepo 1. muotoilun jälkeen
* 15min lepo korissa 2. muotoilun jälkeen
* Jääkaapissa yön yli n. 15h.
* Paisto kuvun alla 250C 20min, 15min 220C. 

### Huomioita ja pohdintaa

Laitoin kaikki ainekset kerralla sekaisin ilman autolyysiä tai lepoa
ennen suolan sekoittamista juuren jälkeen. Siemenet olisi voinut lisätä
leipään myös laminoiden, mutta oikaisin vain ja lisäsin ne suoraan taikinaan.
(Laminoimalla siemenet saa varmemmin jakautumaan tasaisemmin.)
