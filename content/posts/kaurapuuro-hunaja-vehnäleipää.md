---
author: "Tomi Juntunen"
date: 2020-10-11
linktitle: Kaurapuuro-hunaja-vehnäleipää
title: Kaurapuuro-hunaja-vehnäleipää
weight: 1
description: 
tags:
  - vehnä
  - kaura
---

The Sourdough School -kirjasta löytyi kiinnostavan oloinen resepti vehnäleipään,
missä hyödynnettiin runsasta määrää hunajalla, paahdetuilla vehnänjyvillä ja
mallasjauhoilla maustettua kaurapuuroa. Resepti vaati näiden lisäksi vahvoja
jauhoja. Näistä minulta kuitenkin puuttui aineksia,
joten ennen niiden hankkimista hyödynsin mitä kaapistani löytyi ja tein reseptin
vain kaurapuurolla, paahdetuilla vehnäleseillä ja hunajalla.

Lopputuloksena oli todella pehmoinen leipä, johon tuli myös mukavan
tasainen ja avautunut rakenne. Hunaja toi omanlaistaan makeutta ja kaurapuuro
silkkistä pehmeyttä makuun. Seuraavaksi kauppareissun jälkeen loput ainekset
mukaan ja kokeilemaan vielä reseptikin.

{{< columns >}}

[![](/leivonta/kaurapuuro-hunaja-vehnaleipa-1.jpg)](/leivonta/kaurapuuro-hunaja-vehnaleipa-1.jpg)

<--->

[![](/leivonta/kaurapuuro-hunaja-vehnaleipa-2.jpg)](/leivonta/kaurapuuro-hunaja-vehnaleipa-2.jpg)

<--->

[![](/leivonta/kaurapuuro-hunaja-vehnaleipa-3.jpg)](/leivonta/kaurapuuro-hunaja-vehnaleipa-3.jpg)

{{< /columns >}}

### Ainekset

|aines|määrä (%)|
|-|-|
|jauhot|100%|
|vesi|??%|
|juuri|20%|
|kaurahiutaleita|8%|
|vehnäleseitä paahdettuna|8%|
|suola|2%|
|hunaja|4%|

### Prosessi

1. Leseiden paahto 160C uunissa 3min.
2. Kaurapuuron valmistus. Vesisuhde puurossa hiutaleisiin nähden 425%, eli vettä puuroon meni 80g hiutaleille 340g.
Tätäkin pitää hieman soveltaa toki sen mukaan miten hiutaleet imevät vettä. Kärsivällisyyttä ja aistinvaraista arviointia mukaan!
Mukaan lisäsin keittämisvaiheessa myös vehnäleseet niiden pehmittämiseksi. Hunajan lisäys lopuksi. Jäähdytys
huoneenlämpöön.
3. Taikinan alustus. Työstin kaikki jäljellejääneet ainekset yhteen ilman autolyysiä 40% vesisuhteella.
4. Kaurapuuron sekoitus taikinaan.
5. Rubaud-vaivaus 5min.
6. Taittelut ja 30min lepo x4
7. 2,5h kohotus (yhteensä siis 4,5 tuntia)
8. Ensimmäinen muotoilu ja tasolepo 30min
9. Toinen muotoilu ja kohotuskorissa nostatus 1h. (Halusin tässä kohtaa venyttää kohotusta kokeilun vuoksi hieman kun taikina vaikutti siltä.)
10. Jääkaappiin yöksi. Paisto seuraavana päivänä 250C kuvun alla 20min, ilman kupua 220C 15min.
11. Tunnin lepo paiston jälkeen ja nauttimaan!

### Huomioita ja pohdintaa

Kaurapuuro luovuttaa jonkin verran vielä vettä taikinaan (tai siitä jää vielä
jonkin verran sitoutumatonta vettä vapaaksi muun taikinan käyttöön?), joten
tein ensin taikinan alhaisella vesisuhteella. Puuron lisäämisen jälkeen
lisäilin vettä taitteluiden välissä käsin lapioiden vähän kerrallaan, kunnes taikina tuntui sopivalta.
Harmillisesti jäi punnitsematta lisätyn veden määrä, joten leivät jäivät
hieman näppituntumalta tehdyksi. Reseptissä taikinan vesisuhde on 80% ilman
puuroa, mutta resepti käyttääkin vahvoja jauhoja jotka sitovat runsaammin vettä.
Siksi siis lähdin liikkeelle alhaisemmalla vesisuhteella yrittäen sopeutua
erilaisiin jauhoihin, jottei taikinasta tulisi liian vesipitoista. :)
Pitää ensi kerralla punnita myös jälkikäteen lisätyt muuttujat.

### Lähteet ja inspiraatiot

Pohjana leivälle toimi The Sourdough School -kirjan hunaja-kaurapuuro vehnäleipä.
