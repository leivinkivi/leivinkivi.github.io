---
author: "Tomi Juntunen"
date: 2020-11-10
linktitle: Vehnäleipää viikon alkuun
title: Vehnäleipää viikon alkuun
weight: 1
summary: Välillä on mukavaa tehdä myös ruokaleipää ilman sen suurempia kikkailuja. Näiden tapauksessa voi joustavasti käyttää eri viljoja ja jauhoja itselleen sopivalla suhteella ja mitä nyt kaapeista sattuu siihen hetkeen löytymään. Veden, juuren ja suolan määränkin voi sovittaa raaka-aineiden, määrän, ja oman aikataulun mukaan.
description: Välillä on mukavaa tehdä myös ruokaleipää ilman sen suurempia kikkailuja. Näiden tapauksessa voi joustavasti käyttää eri viljoja ja jauhoja itselleen sopivalla suhteella ja mitä nyt kaapeista sattuu siihen hetkeen löytymään. Veden, juuren ja suolan määränkin voi sovittaa raaka-aineiden, määrän, ja oman aikataulun mukaan.
tags:
  - jorinaa ja höpinää
  - vehnä
---

Välillä on mukavaa tehdä myös ruokaleipää ilman sen suurempia kikkailuja.
Näiden tapauksessa voi joustavasti käyttää eri viljoja ja jauhoja itselleen sopivalla
suhteella ja mitä nyt kaapeista sattuu siihen hetkeen löytymään. Veden, juuren ja
suolan määränkin voi sovittaa raaka-aineiden, määrän, ja oman aikataulun mukaan.

Tälle viikolle paistelin tavallista vehnäleipää pienellä määrällä täysjyvää. Käytin pohjana
90% sihtivehnää ja loput olivat kotitarvemyllyllä jauhettua täysjyvää. Kun taikinassa
on vain neljä komponenttia ja tavoitteena on ruokaleipä ilman lisukkeita, vaiheet leivontaan
voivat olla todella suoraviivaiset ja näppärät.

{{< columns >}}

[![](/leivonta/vehnäleipää-viikon-alkuun-1.jpg)](/leivonta/vehnäleipää-viikon-alkuun-1.jpg)

[![](/leivonta/vehnäleipää-viikon-alkuun-2.jpg)](/leivonta/vehnäleipää-viikon-alkuun-2.jpg)

<--->

[![](/leivonta/vehnäleipää-viikon-alkuun-3.jpg)](/leivonta/vehnäleipää-viikon-alkuun-3.jpg)

{{</ columns >}}

### Ainekset

|aines|määrä (%)|
|-|-|
|sihtivehnäjauho|90%|
|täysjyvävehnäjauho|10%|
|vesi|75%|
|taikinan juuri|20%|
|suola|2%|

Koska tein kilon jauhoilla taikinan niin määrätkin olivat suoraviivaiset:

|aines|määrä (g)|
|-|-|
|sihtivehnäjauho|900g|
|täysjyvävehnäjauho|100g|
|vesi|750g|
|taikinan juuri|200g|
|suola|20g|

### (Tämänkertainen) Prosessi

* 30min autolyysi: Vain jauhot ja vesi sekaisin.
  * Jauhoina käytin Quarna -vehnää lähimaatilalta ja itsejauhettua täysjyvää, joten ajattelin näiden hyötyvän vahvana vehnänä ja täysjyvänä pienestä autolyysistä.
* Juuren lisäys joukkoon. 15min lepo.
* Mukaan suola. 5min läiskytellen vaivaus.
* Ensikohotus 4,5h (23C -keittiössä) sisältäen:
    * 4x 30min välein taittelut
    * 2h kohotuksen jatko
* 1. muotoilu ja 45min tasolepo (23C -keittiössä)
* 2. muotoilu ja 30min lepo korissa.
* Yön yli jääkaapissa < 4C-asteessa
* Paisto 250C 20min, 15min 220C

### Huomioita ja pohdintaa

Ensikohotusajat olivat hieman pidempiä johtuen ainakin huoneen lämpötilasta. Hapanjuurileivonnassa
monen muuttujan huomioonottaminen ja aistinvarainen arviointi onkin tärkeässä roolissa.
