---
author: "Tomi Juntunen"
date: 2020-08-08
linktitle: Pizzataikina ohralla ja maalaisvehnällä
title: Pizzataikina ohralla ja maalaisvehnällä
weight: 1
description: Miten sujuu pizzataikinan teko kun siihen sujauttaa maalaisvehnää ja ohraa? Tuliko pizzaan ananasta vai ei? Ei tällä kertaa, mutta pizzat onnistuivat ja näistä tulikin ensimmäiset hapanjuuripizzani!
tags:
  - pizzat
  - maalaisvehnät
  - ohra
---

Uusi uuni kotona ja pizzapäivän paikka - ah! <3

Valitsin tällä kertaa pizzataikinan pohjaksi kotimaisia lähellä tuotettuja jauhoja.
Eri jauhoilla on monipuolisesti vaihtelevia leivontaominaisuuksia. Niitä valittaessa voi
ottaa monia asioita huomioon lähtien liikkeelle mausta, lopputuloksen tavoitteista,
käytettävästä ajasta fermentoinnissa ja kylmälevossa, sekä vesisuhteesta.
Tapoja ja opittavaa on huimasti. Onkin mukavaa kokeilla laajasti erilaisia jauho- ja
raaka-ainevaihtoehtoja.

Tarkka kuitenkin voi (ja jossain tapauksessa myös pitää) olla: Esimerkiksi jos mennään Italiaan
ja Napolilaisen tyylin pariin niin silloin mennään asiaankuuluvilla raaka-aineilla,
prosessilla ja hommaan sopivalla uunilla. ([Napolilaiselle tyylille on jopa myös olemassa oma
sertifiointi nimen ja perinteen suojelemiseksi](https://www.pizzanapoletana.org/en/ricetta_pizza_napoletana)).
Sisilialainen, roomalainen, loikkaus Atlantin toiselle
puolelle ja jenkkityylien kanssa taas leivotaan omaan tapaan. Ja niin edelleen.
Pizzatyylejä on paljon ja olisikin upeaa kokeilla ja päästä
tutustumaan vielä monien eri tyylien kanssa muunkin leivonnan lisäksi.

Touhun ei kuitenkaan tarvitse olla liian totista. On myös mukavaa tehdä rennommin
ottein ja kenties pistää vain tulille tuttua kotisettiä
tai perinteistä mättöpeltipizzaa. Tärkeää on myös millainen pizza ja prosessi
sopii myös itselle. Leivontatapoja on niin monenlaista ja kaikki riippuu omista
tavoitteista ja halutusta lopputuloksesta. Haaveilen itse leivinuunista
ja pizzauunista, mutta toistaiseksi on vielä käytössä sähköuuni.

## Leivotaan!

Hyllystä löytyi tälle pizzapäivälle puolikarkeita vehnäjauhoja, aiemmin
ostamiani 00 dala -vehnäjauhoja kun maatiaisvehnät kiinnostivat ja vielä mukaan
itsejauhettua ohraa yrittämään tuomaan hieman rouheutta mukaan makuun.
Ohran jauhoin hienoimmalla karkeusasteella minkä kotitarvemyllyni antoi myöten.
Vehnää ja 00 dala-alkuvehnää otin mukaan runsaasti tuomaan
pehmeyttä ja rakennetta, ja ohraa taas muutaman leipurinprosentin verran tuomaan makua.

### Ainekset

*Sovellettu [Artisan Bryanin pizzataikinaohjetta ja vaiheita](https://www.artisanbryan.com/post/how-to-make-sourdough-pizza-dough)*

|aines|määrä (%)|
|-|-|
|**jauhot**|100%|
|*puolikarkea vehnäjauho*|*50%*|
|*00 dala-vehnäjauho*|*45%*|
|*hieno ohrajauho*|*5%*|
|**vesi**|62,5%|
|**juuri**|40%|
|**suola**|2%|

#### Huomioita ja pohdintaa

Alkuperäisen reseptin lisäksi tein tunnin autolyysin. Jääkaapissa
taikinaa pidin noin 20 tuntia. Paistaminen tapahtui 300C -asteessa
sähköuunissa 2. ylimmällä tasolla.

En ollut varma vesisuhteesta sillä käytössä oli heikompia jauhoja 
kuin yleensä pizzoissa käytetyt vahvat jauhot. Kotonani on myös vain sähköuuni,
joka ilmeisesti yleensä vaatii hieman enemmän vesisuhteelta koska paistoaika
on pidempi ettei pohja kuivahda tyystin. Mukana oli myös pieni määrä ohraa.
Päätin sen siksi siis pitää vesisuhteen samana alkuperäisen reseptin kanssa.

{{< columns >}}

Se oli lähinnä villi veikkaus, mutta käsiteltävyydestä tuli mukava, joustava
ja helposti nosteltava ja venytettävä ilman suurempaa repeämisen pelkoa vaikka kokemuksen
puute piti muuten varpaillaan. Pidin myös taikinaa valmistamisen jälkeen
20 tuntia yön yli jääkaapissa, sillä en ollut varma
miten kauan sitko kestäisi kylmässä pitoa jauhovalinnoillani.
Vahvemmilla jauhoilla tämä(kin) vaihe on usein pidempi.

Muuten myös juustoa ja täytteitä olisi ehkä voinut käyttää maltillisemmin.
Paistoaika olisi myös ehkä voinut olla aivan hivenen lyhyempi.
Harjoitukset jatkuu. :)

<--->

[![](/leivonta/pizzat/2020-08-08-4.jpg)](/leivonta/pizzat/2020-08-08-4.jpg)

{{< /columns >}}

## Pizzat ja täytteet

Kaikissa pizzoissa on sama tomaattipohja (San Marzano). Kastikkeen valmistin vain murskaamalla
ja puristelemalla käsin kokonaiset tomaatit.

### Nduja, mozzarella, basilika

{{< columns >}}

Internetistä bongattu kombo. Ensimmäistä kertaa ndujaa kotioloissa
pizzassa. Tästä tuli oma uusi suosikki. Tulinen nduja potki juuri sopivasti.

<--->

[![](/leivonta/pizzat/2020-08-08-1.jpg)](/leivonta/pizzat/2020-08-08-1.jpg)

{{< /columns >}}

### Ilmakuivattu kinkku, mozzarella, kirsikkatomaatti, timjami

{{< columns >}}

Puolisoni suosikkikombo timjamilla.

<--->

[![](/leivonta/pizzat/2020-08-08-2.jpg)](/leivonta/pizzat/2020-08-08-2.jpg)

{{< /columns >}}

### Meetwursti, mozzarella, kirsikkatomaatti, basilika

{{< columns >}}

Perus meetwursti-mättölätty. Vain ananas puuttuu.

<--->

[![](/leivonta/pizzat/2020-08-08-3.jpg)](/leivonta/pizzat/2020-08-08-3.jpg)

{{< /columns >}}
