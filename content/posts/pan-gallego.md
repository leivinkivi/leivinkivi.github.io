---
author: "Tomi Juntunen"
date: 2020-08-29
linktitle: Pan Gallegon muotoiluja
title: Pan Gallegon muotoiluja
weight: 1
description: 
tags:
  - muotoilu
  - harjoittelut
  - oppaat
---

# Pan Gallego

Bryan Fordin kirjoittamaa New World Sourdough -kirjaa lukiessani tuli vastaan useita
kiinnostavia reseptejä ja leipomuksia. Yksi näistä oli Pan Gallego - "Bread of Galicia",
jonka juuret ovat Espanjan pohjoisosista.

{{< columns >}}

Kyseessä on vehnän ja rukiin sekoituksesta tehty leipä, jonka päälle tehdään
solmu. Harmillisesti leivän ja sen solmun tarkoituksen alkuperä jäi hämärän peittoon.

Tämä leipä kiinnostikin muotoilun osalta. Miten sellainen
oikein tehdäänkään? Olin ymmärtänyt, että yleensä jo kohotetun ja korista kipatun
leivän käsittelyssä oltaisiin varovaisia. Noh, ilmenikin siis, että tässä voikin joustaa!

<--->

[![](/leivonta/pan-gallego.jpg)](/leivonta/pan-gallego.jpg)

{{< /columns >}}

Esimerkkivideoita solmun tekemisestä löytyikin runsaasti.
Osaan leivistä tehtiin solmun sijaan myös nuppi. Touhu osoittautui kuitenkin
yllättävän haastavaksi ja otti itselläni useamman harjoittelukierroksen pienen tuntuman löytymiseen,
vaikka ihan varma ote hommaan ei ole vieläkään. Vähitellen eteenpäin - tuntumaa tulee vain leipomalla!

## Muotoilu

Yritin tehdä muotoilut videolle rauhalliseen tahtiin ja taikinaa tunnostellen.
Hieman tuli ehkä reippaalla kädellä vettäkin käytettyä, mutta eipä se haitannut menoa.

Nappaan kiinni taikinan sisälle, upotan sormeni noin puolen välin tienoille leivän sisään
syvyyssuunnassa ja rakennan ikäänkuin pienen pallon keskelle taikinaa, jota alan sitten
venyttämään. Kun taikina on tarpeeksi pitkä, teen solmun ja asettelen sen paikalleen.
En tosiaan nappaa liian syvältä leivän pohjalta asti, mutta toisaalta en aivan liian pinnastakaan.
Tämä voi vaatia jonkun harjoituskierroksen, että siihen löytyy sopiva tuntuma.

Muotoilun jälkeen teen vielä viillot, jotta leivän sisään ja muotoilustakin
pakkaantuneet kaasut pääsevät purkautumaan hallitusti leivän kohotessa.

Eri Youtube-videoilla näkyy myös sellaisiakin variaatioita, missä taikinasta pyöritellään
vain nuppi keskelle leipää.

{{< video src="/leivonta/pan-gallegon-muotoilu.mp4" type="video/webm" preload="none" >}}

Noh, tällainen tällä kertaa.

## Huomioita

Taikina tuli suoraan jääkaapista joten venyminen on aika maltillista. Vesisuhde
olisi myös hieman saanut olla korkeampi. Reseptissä oli korkea vesisuhde, mutta
kotimaisille jauhoille kokeilin laskea sitä. Koostumus oli kuitenkin mukava
ja onnistunut, ja maussa oli makoisaa rukiin aromia vehnän kanssa. Nam!

Venyttäessäni taikinaa en paina taikinaa alas toisella kädelläni, vaan hellästi
tuen vain ettei se nouse ilmaan.
