---
author: "Tomi Juntunen"
date: 2020-11-05
linktitle: Täytetty lankkuleipä
title: Täytetty lankkuleipä
weight: 1
description: 
tags:
  - vehnä
  - pizzat
---

> Joskus asioiden tekeminen johdattaa perille. -Chris Bianco

Katsellessani Hapanjuurileipurit -ryhmästä löytyneen vinkin pohjalta
Kokkishow:n Tartine -jaksoa (engl. The Chef Show) pääsi näkemään
monenlaista mielenkiintoista leivonnasta ja myös alan yhden tunnetuimman leipomon toiminnasta.
Jaksossa mestari Chris Bianco teki todella herkulliselta vaikuttavaa täytettyä
pizzanhenkistä leipää. Nimeä tälle ei varsinaisesti ollut, mutta flatbreadiksi sitä
kutsuttiin. Biancolla oli leivontaan sellaista asennetta ja lämmintä otetta,
joka pisti kyllä hymyilyttämään. Päädyin myös katsomaan hänen keynoteaan Pizza Expoilta
Youtubesta, ja kyllähän se oli arvostettavaa ja ajatuksiaherättävää kuunneltavaa.

Jaksossa leivottiin siis täytetty flatbread. Se näytti siltä kuin se olisi foccaccian, flatbreadin
ja pizzan tyylinen näistä jokaista samaan aikaan. Kohotusliinan päältä kaadettiin pala
ilmavaa ja notkeaa taikinaa lapiolle, tehtiin sormin rei'itetyt taskuin kuin foccacciaan,
lisättiin taikinaan päälle täytteet ja sen jälkeen paisteltiin.

Tämähän vaikutti hauskalta tyyliltä tehdä pizzaa, joten pitihän sitä alkaa kokeilemaan
tehdä jotain vastaavaan suuntaan. Pari viikkoa piti tätä säätää, että onnistui viimein.

Jaksosta sai tärppeinä muutamia juttuja:

* Taikinaan tulee esikeitettyjä jauhoja
* Taikinassa oli hiivaa ja aikaisemman päivän leipätaikinaa, mitkä jätin pois hapanjuurella
tehtyyn malliin
* Kohotus tapahtui pöydällä jauhotetulla kohotusliinalla 
* Paisto uunissa sellaisenaan ilman vuokaa
* Paistolämpötila oli 310C
* Vesisuhde oli myös todella korkea 140% ( O.o' )

Vesisuhde oli todella suuri ainakin itselle näin kotileipurina ja ottaen huomioon kaapissa
olleet jauhot. Päätinkin ottaa hieman maltilla vesisuhteen kanssa. Kotiuunilla lämpötila
jäi myös 300 asteeseen.

Lopputuloksena lankku ei nyt varmasti tokikaan mestarin oikealle versiolle vedä vertoja. Oli tämä silti hauska
projekti ja pizzatyyli kokeilla. Pohja on rapea mutta pizzan sisuksen koostumus todella pehmeä
ja ilmava. Taskuihin kertyi täytettä mukaviksi sattumiksi. Laitoin lankkuleipään Margherita
-pizzan täytteet, ja täytyy sanoa että tämä lankkuleipä pizzatyylinä menee kyllä jatkoon.

{{< columns >}}

[![](/leivonta/pizzat/taytetty-lankkuleipa-1.jpg)](/leivonta/pizzat/taytetty-lankkuleipa-1.jpg)

<--->

[![](/leivonta/pizzat/taytetty-lankkuleipa-2.jpg)](/leivonta/pizzat/taytetty-lankkuleipa-2.jpg)

{{< /columns >}}

### Ainekset

**Kokonaisainekset**

|aines|määrä (%)|
|-|-|
|vehnäjauho|100%|
|vesi|82%|
|taikinan juuri|20%|
|suola|2%|

**Täytetty lankkuleipä (~550g / yksi iso 2-3 hengelle)**

Ainesten yhteismäärä.

|aines|määrä (%)|
|-|-|
|vehnäjauho|270g|
|vesi|222g|
|taikinan juuri|54g|
|suola|5g|

**Esikeitetyt jauhot**

|aines|määrä (%)|
|-|-|
|vehnäjauho|14g (~5% jauhojen kokonaismäärästä)|
|vesi|70g (~500% vesisuhde)|

**Taikina**

|aines|määrä (%)|
|-|-|
|vehnäjauho|256g|
|vesi|152g|
|taikinan juuri|54g|
|suola|5g|

### Prosessi

1. Valmista esikeitetyt jauhot (tangzhong). Lisää joukkoon loppu taikinan vesi ja anna\
seoksen jäähtyä. Aseta uuni lämpenemään 300C.
2. Lisää esikeitetyt jauhot ja vesiseos jauhojen joukkoon.
3. Autolyysi 30min.
4. Lisää juuri ja anna levätä 15min.
5. Lisää suola.
6. Läiskyttelyvaivaus 5min tai kunnes läpäisee sitkotestin.
7. Ensikohotuksen alku. Taittelut 4x 30min välein.
8. Ensikohotuksen jatko 2h.
9. Muotoile pöydällä pitkulaiseksi suorakulmioksi. Asettele jauhotetulle ja tuetulle\
kohotusliinalle. Tähän löytyy vinkkejä kun hakee Googlella "couche proofing" (otan kuvankin ensi kerralla...).\
Taikinan pituutta ja leveyttä voi muokata ja asetella vapaasti. Itse pidin lankkumaisesta\
muotoilusta.
10. Kohotus 2,5h tai kunnes taikina alkaa alkaa olla viimeisilleen asti kohonnut.
11. Kaada taikina liinalta lapiolle tai paistoalustalle.
12. Tee sormin reiät foccaccian tapaan. Lisää täytteet. Asettele kastiketta ja juustoa
myös tehtyihin onkaloihin.
13. Paisto 275C 10-15min. Anna vetäytyä ja nauti. <3

### Huomioita ja pohdintaa

Vesisuhdetta olisi vieläkin voinut nostaa, mutta tämä riippuu myös jauhoista.
Seuraavaksi kokeilemaan eri viljoja myös, kuten täysjyvää ja ruista. Jaksossa nimittäin käytettiin
myös täysjyvää.

Tälle myös tekisi mieli kokeilla seuraavaksi pitää yön yli kylmäfermentoinnissa
ja muotoilla tämän jälkeen pitkulaiseksi kohoamaan viimeisilleen asti. Tämä kokeilu
oli tällainen saman päivän tuotos. :)

[![](/leivonta/pizzat/taytetty-lankkuleipa-3.jpg)](/leivonta/pizzat/taytetty-lankkuleipa-3.jpg)

### Inspiraatiota

Lyhyt Youtube-video The Chef Show -sarjan kohtauksesta, kun kyseistä flatbreadia leivotaan.

{{< youtube s8e3chM-be8 >}}