---
author: "Tomi Juntunen"
date: 2020-09-18
linktitle: Pizzataikinaa maalaisvehnällä
title: Pizzataikinaa maalaisvehnällä
weight: 1
description: Pizzaharjoittelut ja kokeilut Dala-maalaisvehnällä jatkuivat.
tags:
  - pizzat
  - harjoittelut
  - maalaisvehnät
---

Pizzanpaisteluiden harjoittelut jatkuivat.
Tällä kertaa siirryin [edelliskerrasta](/posts/pizzataikina-ohralla-ja-maalaisvehnällä)
tavallisen kotimaisen puolikarkean vehnäjauhon ja maalaisvehnän pariin ja jätin ohran pois.

{{< columns >}}

Opin myös hapanjuurileipurien verkkoyhteisöstä hiljattain, että maalaisvehnälajikkeilla -
joihin myös Dala-vehnä lukeutuu - on yhtenä ominaisuutena venyvä sitko! Ehkä osaltaan siksikin
se tunti sopivan hyvin pizzataikinoihin? Tiedä häntä, harmillisesti en osaa sanoa.
Hyvin se ainakin tuntui toimivan!

<--->

[![](/leivonta/pizzat/2020-09-18-1.jpg)](/leivonta/pizzat/2020-09-18-1.jpg)

{{< /columns >}}

### Ainekset

[Artisan Bryanin pizzataikinaohjeesta](https://www.artisanbryan.com/post/how-to-make-sourdough-pizza-dough)
on kyllä tullut oma suosikkini, joten jatkoin sen soveltamista. Kirjahyllyssäni odottelisi lukemisena
myös pari uutta pizzakirjaa. Seuraavaksi kiinnostaisi kokeilla myös juurimäärää pidemmälle fermentoinnille
huoneenlämmössä, kuten esimerkiksi 15% tai 20%.

|aines|määrä (%)|
|-|-|
|**jauhot**|100%|
|*puolikarkea vehnäjauho*|*50%*|
|*00 dala-vehnäjauho*|*50%*|
|**vesi**|62,5%|
|**juuri**|40%|
|**suola**|2%|

#### Huomioita ja pohdintaa

Pizzoista ja pohjasta jäi tunne, että paistaminen olisi voinut olla aivan hivenen lyhyempi,
jotta pohja olisi jäänyt hieman pehmeämmäksi. Pullaan pääsi huolimattomuuttani
muodostumaan myös hieman kuorta. Pitääkin ensi kerralla olla hieman tarkempana, etteivät ne
pääse kuivahtamaan. Makua kuitenkin oli mukavasti!

### Pizzat ja täytteet

Tomaattikastike on tuoreista tomaateista sellaisenaan käsin murskattu, kun pidän tästä
tekemisen ja fiilistelyn vuoksi. Niistä kyllä voisi hauduttaa maustetun
kastikkeenkin jollain kertaa. Vertailukin eri kastikereseptien ja valmistustapojen
välillä voisi olla kiinnostavaa.

Paisto 300C vuolukiven päällä.

#### Margherita

{{< columns >}}

Klassikko, joka ei esittelyjä kaipaa.

<--->

[![](/leivonta/pizzat/2020-09-18-2.jpg)](/leivonta/pizzat/2020-09-18-2.jpg)

{{< /columns >}}

#### Ilmakuivattu kinkku, mozzarella, kirsikkatomaatti, timjami

{{< columns >}}

Puolisoni suosikkikombo timjamilla sai edelleen jatkoa.

<--->

[![](/leivonta/pizzat/2020-09-18-3.jpg)](/leivonta/pizzat/2020-09-18-3.jpg)

{{< /columns >}}
