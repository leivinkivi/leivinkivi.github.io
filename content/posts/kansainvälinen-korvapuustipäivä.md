---
author: "Tomi Juntunen"
date: 2020-10-04
linktitle: Kansainvälinen korvapuustipäivä
title: Kansainvälinen korvapuustipäivä
weight: 1
description: Sunnuntaina vietettiin kansainvälistä korvapuustipäivää. Oli aika siis kokeilla korvapuusteja hapanjuureen!
tags:
  - pullat
  - jorinaa ja höpinää
---

Sunnuntaina vietettiin kansainvälistä korvapuustipäivää. Paras syy pistää tulille
tuo upea mausteinen pullataikina. Yhden jos toisen
sorttisia pullia on tullut tehtyä kyllä hiivalla ja juurella, mutta se ihana kanelin
ja kaardemumman makuinen aromikas korvapuusti on jäänyt täysin vielä tekemättä
hapanjuurella.

Reseptinä toimi [Ulpulla](https://www.hs.fi/ruoka/reseptit/art-2000006168739.html)
-hapanjuuripullan resepti ja prosessi. Täytteenä käytin näppituntumalta
yhdistelmää voita, fariinisokeria, raastettua vaniljaa, kanelia ja mantelirouhetta.

{{< columns >}}

[![](/leivonta/korvapuusti-1.jpg)](/leivonta/korvapuusti-1.jpg)

<--->

[![](/leivonta/korvapuusti-2.jpg)](/leivonta/korvapuusti-2.jpg)

{{</ columns >}}

{{< columns >}}

[![](/leivonta/korvapuusti-3.jpg)](/leivonta/korvapuusti-3.jpg)

<--->

[![](/leivonta/korvapuusti-4.jpg)](/leivonta/korvapuusti-4.jpg)

{{</ columns >}}

### Huomioita ja pohdintaa

Epähuomiossa en sekoittanut täytteiden aineksia ennen levittämistä.
Laitoin voisulan suoraan kaulitun taikinan päälle ja levitin mukaan loput
täytteet. Noh, tämähän tietenkin kohotuksen aikana hieman valui ja paiston aikana
suli ja levisi pellille. Tuli hieman rapsakka pohja karamelisoituneesta
sokerista. :'D

Oppikokemus tästäkin: Ensin valmistetaan koko täyte, tämän jälkeen levitys.

Ensi kerralla ajattelin kokeilla pullia myös soijamaitoon ja kauramaitoon.
Myös kasvipohjaisen rasvan käyttö ja täytteen maustaminen eri tavoin olisi kokeilulistalla.
Koristelu ilman raesokeriakin alkoi hieman kiinnostamaan Facebookin hapanjuurileipuriryhmässä
seuraamani keskustelun jälkeen.

### Lähteitä ja jatkolukemista

[Bakerpedia, Milk](https://bakerpedia.com/ingredients/milk/)

[Bakerpedia, Milk Replacement](https://bakerpedia.com/ingredients/milk-replacement/)
