---
author: "Tomi Juntunen"
date: 2020-11-22
linktitle: Pehtoorin pusupullat hapanjuurella
title: Pehtoorin pusupullat hapanjuurella
weight: 1
summary: Koko Suomi leipoo -sarjassa tehtiin ensimmäisessä jaksossa Pehtoorin pusupullia. Pulliin tuli lemon curd ja vadelmahillotäyte. Pitihän sitä alkaa kahvileipää leipomaan.
description: Koko Suomi leipoo -sarjassa tehtiin ensimmäisessä jaksossa Pehtoorin pusupullia. Pulliin tuli lemon curd ja vadelmahillotäyte. Pitihän sitä alkaa kahvileipää leipomaan.
tags:
  - pullat
  - jorinaa ja höpinää
---

Koko Suomi leipoo -sarja pyörähti käyntiin ja ensimmäisessä jaksossa leivottiin Pehtoorin pusupullat.
Pullissa on tasku makeille täyteille, joita koristavat kidesokerilla
koristellut muhkeat huulet. Jaksossa pulliin tehtiin täytteiksi lemon curdiä ja vadelmahilloa.
Pullat muotoillaan kauliten soikeaksi ja keskeltä ohuemmaksi, mihin täyte tulee.
Tämän jälkeen se taitetaan taskuksi. 

Lopputuloksena kaikki ei nyt aivan olleet tasalaatuisia ja täytettäkin
muutamista tuli pellille asti, mutta oli mukava saada tuntumaa näiden tekemiseen ja siihen,
miten niitä muotoillaan ja paljonko täytettä voi laittaa ennen kuin se on liikaa
(todella maltillisesti). Hapanjuuren kanssa leipomisen tempokin oli
leppoisampi. Olivathan nämä kyllä mukavia kahvin kavereita ja hauska projekti.
Hapanjuuren kanssa muotoilussa täytyy muutenkin olla hellävaraisempi,
sillä ne eivät ymmärtääkseni niin kestä räyhäkkää muotoilua etenkään kohottuaan.

Reseptistä hiiva on korvattu 25% (leipurinprosenttia) makealla vehnäjuurella.

Alkuperäinen resepti löytyy [täältä](https://web.archive.org/web/20201130185909/https://www.mtvuutiset.fi/makuja/reseptit/resepti/koko-suomi-leipoo-pehtoorin-pusupullat/7986364).

[![](/leivonta/pehtoorin-pusupullat.jpeg)](/leivonta/pehtoorin-pusupullat.jpeg)

### Huomioita ja pohdintaa

Juuri oli virkeä ja kolminkertaistui neljän tunnin sisällä ruokinnasta. Pullilla
kohotusajat olivat pitkiä, enkä niin katsonut kelloa. Annoin taikinaan tulla ilmavuutta
reippaasti. Etenkin muotoilun jälkeen kiinnitin tähän tökkäystestillä huomiota, että taskut
olivat kohonneet ennen uuniin laittoa.

Muotoilusta hapanjuuren kanssa en ollut varma, joten sovelsin pizzanpaistosta tuttua
tapaa, mutta tavoitellen soikeaa muotoa. Loppuunsa käsittely oli aika hellävarainen verrattuna hiivataikinaan.
Ohjelmassa paineltiin myös lautasella saumat kiinni niin sovelsin tähän samaa oppia.

* Muotoilu palloksi.
* Ensin sormin painellen keskelle hieman tilaa puskien taikinaa ja kaasuja reunoille sekä päihin.
* Kaulinta vältellen liikaa painamista tai koskemista soikioksi muotoutuvan taikinapalan päihin \
(vähän kuin pizzan reunojen kanssa) kauliten taikinaa aina isommaksi ja pidemmäksi.
* Lopuksi painelu sormin keskeltä hieman ohuemmaksi ja venytin taikinaa tarvittaessa pizzaottein pyörittäen \
jos siltä näytti.
* Täytteiden asettelun jälkeen painelin lautasella reunan kiinni, minkä jälkeen \
pullat saivat kohota reilusti ilmavan ja pehmeän tuntoiseksi huoneenlämmössä.
* Paistoin kaksi pellillistä. Toinen pelti meni uuniin sellaisenaan kohotuksen jälkeen. Toisella \
pellillä tein kupilla vielä toisen kevyen painauman taskun reunalle, mikä vaikutti ainakin korostavan
"pusuhuulia" paremmin paiston jälkeen.
