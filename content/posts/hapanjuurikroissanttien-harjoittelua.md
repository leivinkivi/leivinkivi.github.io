---
author: "Tomi Juntunen"
date: 2020-11-09
linktitle: Hapanjuurikroissanttien harjoittelua
title: Hapanjuurikroissanttien harjoittelua
weight: 1
description: Hapanjuuri soveltuu hyvin monenlaiseen leivontaan - myös makeaan leivontaan ja voitaikinoihin. Ostin Hapanjuuri.fi -sivuston verkkokurssin kroissanttikouluun. Tästä voikin alkaa hyvin joulunaikaan valmistautuminen.
tags:
  - jorinaa ja höpinää
---

Kroissantit. Ah! Nuo ihanat vointäyteiset lämpimät ja rapeat paistokset,
jotka menevät sellaisenaan, makeana hillon kanssa tai suolaisilla täytteillä.
Joulunaikakin alkaa lähestyä hiljalleen, joten aloin pohtimaan ajatusta
voitaikinan valmistuksen opiskelusta ja valmistuksesta hapanjuurella.

Sosiaalisen median leipuriryhmissä notkuessani törmäsin
[Hapanjuuri.fi -sivuston](https://www.hapanjuuri.fi/) järjestämään
Kroissanttikoulu -verkkokurssiin. Tuote vain ostoskoriin ja opiskelemaan.

Kurssille pääsyn saatuani kävin läpi materiaalit muutamaan kertaan
ja eipä siitä sitten kuin keittiöön leipomishommiin. Juurta miedontelin parin päivän ajan,
jotta se ei olisi leivontaan liian hapan.

Juurella leipoessa yksi mukava seikka on aikataulutuksen joustavuus.
Taikinan valmistin aamulla jääkaappiin kohoamaan 9 tunniksi, illalla kaulitsin taikinan
ja paketoin voin, minkä jälkeen enää laminointi ja muotoilut. Annoin tämän jälkeen
vain kroissanttien kohota pellillä 9 tuntia yön yli. Aamulla
enää uuni kuumaksi, ja lopputuloksena tulikin ensimmäiseksi yritykseksi mukavan pulleat
tapaukset aamukahvin kaveriksi! Lehtitaikinasta tosin puuttui nyt vielä se lehtevä "lehti"-osuus,
mutta tästä harjoitellen eteenpäin.

{{< columns >}}

[![](/leivonta/kroissanttikoulu-1.jpg)](/leivontakroissanttikoulu-1.jpg)

<--->

[![](/leivonta/kroissanttikoulu-2.jpg)](/leivonta/kroissanttikoulu-2.jpg)

{{< /columns >}}

### Huomioita ja pohdintaa

Kyselin kurssin Facebook -keskusteluryhmässä apuja rakenteen parantamiseksi.
Hapanjuuri.fi -sivuston koutsi opastikin, että voin kanssa on
voinut käydä niin, että laminointi ei ole mennyt nappiin lämpötilaerojen vuoksi ja kaulinnan
osalta. Opin, että voin ollessa liian kylmää tai kovaa se pirstaloituu
ja leviää epätasaisesti taikinan kanssa. Myös taikinan pitää olla tarpeeksi muttei
liian jähmeää rakenteeltaan. Pitääkin pitää silmällä tarkemmin lämpötilaa ja
koostumusta voilla sekä taikinalla kun laminointia aloittaa, ja tehdä
ensimmäiset kaulinnat huolellisemmin.

Reseptissä suositeltiin myös käytettäväksi proteiinipitoisia ja vahvoja jauhoja, mutta
kaupasta ei sillä erää Manitobaa löytynyt. Tämäkin varmasti on voinut vaikuttaa rakenteeseen
sen lisäksi, että lisäkokemus ei ole varmasti pahitteeksi.
