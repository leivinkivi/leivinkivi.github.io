---
author: "Tomi Juntunen"
date: 2020-11-05
linktitle: Täyttä spelttiä
title: Täyttä spelttiä
weight: 1
summary: Spelttiä olin aiemmin käyttänyt leivonnassa satunnaisesti osana vehnäjauhoja. Varovainen kiinnostus oli alkanut kuitenkin nousta täys-spelttileipien valmistukseen, sillä niiden makua oli kehuttu mainioksi. Ja sitähän se kyllä oli.
description: Spelttiä olin aiemmin käyttänyt leivonnassa satunnaisesti osana vehnäjauhoja. Varovainen kiinnostus oli alkanut kuitenkin nousta täys-spelttileipien valmistukseen, sillä niiden makua oli kehuttu mainioksi. Ja sitähän se kyllä oli.
tags:
  - jorinaa ja höpinää
  - speltti
---

Speltti on alkuvehnä, josta myös nykymuotoinen vehnä polveutuu [[1, 2]](#Lähteet).
Se on erittäin monipuolinen viljakasvi, jota voi käyttää leivontaan
leivistä makeisiin leivonnaisiin. Vanhimmat todisteet speltin viljelystä yltävät
9000 vuoden päähän [2]. Suomessa varhaisimmat spelttiviljelyket ovat löytyneet
Salon seudulta, ja nämä ovat ajoitettu noin vuodelle 300 jaa. [2]. Viime vuosina
tietoisuus speltista ja speltin suosio leivonnassa onkin lähtenyt uuteen kasvuun.

Speltillä on Hapanjuurileipureiden keskustelualueelta käytyjen keskustelujen
perusteella alkuvehnille tyypillisiä ominaisuuksia, kuten venyvä sitko ja maltillinen
vedensidontakyky. Puhuttiinkin siis omanlaisestaan "notkeudesta" tai "lötköydestä"
kun vesisuhde taikinassa nousee tarpeeksi korkeaksi.

Kaapissani oli sekä sihtispelttiä että täysjyväspelttiä. Paistelin näistä kahdella
eri vesisuhteella eri päivinä viikolla ruokaleipää kokeillen, miten taikina käyttäytyy
pienemmällä ja hieman korkeammalla vesisuhteella. Käsittelen tässä artikkelissa
lähinnä korkeamman vesisuhteen spelttitaikinaa, sillä lötkömmästä taikinasta tuntui
tulevan mukavimmat leivät!

Speltin maku oli todella upea! Vahva ja tuntuva, mutta kuitenkin pehmoinen ja ruokaisa.
Näihin tulen palaamaan kyllä vielä uudelleen.

{{< columns >}}

[![](/leivonta/täyttä-spelttiä-1.jpg)](/leivonta/täyttä-spelttiä-1.jpg)

<--->

[![](/leivonta/täyttä-spelttiä-2.jpg)](/leivonta/täyttä-spelttiä-2.jpg)

<--->

[![](/leivonta/täyttä-spelttiä-3.jpg)](/leivonta/täyttä-spelttiä-3.jpg)

{{</ columns >}}

### Ainekset

|aines|määrä (%)|
|-|-|
|sihtispeltti|90%|
|täysjyväspeltti|10%|
|vesi|~73%|
|taikinan juuri|20%|
|suola|2%|

### Prosessi

Prosessi oli muuten perinteinen, mutta jätin autolyysin pois. Leipuriyhteisöjen
keskusteluista opin, että speltin ollessa alkuvehnä ja siten
heikomman sitkon vilja speltti niinkään hyödy kovin paljoa autolyysistä.

* Kaikki ainekset sekaisin.
* Läiskytellen vaivausta 3-5min kunnes läpäisee sitkotestin.
* Ensikohotus 4h
    * 4x 30min välein taittelut (jos on oikein lötkö niin coil fold / laskostellen nostelu sopii)
    * 2h kohotuksen jatko
* 1. muotoilu ja 30min tasolepo (23C -keittiössä)
* 2. muotoilu ja 30min lepo korissa.
* Yön yli jääkaapissa < 4C-asteessa
* Paisto 250C 20min, 15min 220C

### Lähteet

#### Viittaukset

[1] Wikipedia, Spelttivehnä, https://fi.wikipedia.org/wiki/Spelttivehn%C3%A4

[2] Speltti, Birkkalan tila, https://www.birkkala.com/speltti
