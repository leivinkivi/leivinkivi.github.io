---
author: "Tomi Juntunen"
date: 2020-11-06
linktitle: Pekaanipähkinä Monkey Bread (nyhtöpulla)
title: Pekaanipähkinä Monkey Bread (nyhtöpulla)
weight: 1
summary: Monkey bread, myös nyhtöpullaksi kutsuttu pullakakku on mukavaa ja makeaa yhdessä syötävää. Monkey bread juontaa juurensa 1900-luvun Yhdysvaltoihin ja tätä kautta alkuperältään Unkariin. 1900-luvulla Unkarilaiset Yhdysvaltoihin muuttaneet siirtolaiset toivat mukanaan kahvileivän, missä taikina pilkottiin paloiksi, maustettiin ja kasattiin kerrostettuna kakuksi. Leivosta myytiin unkarilaisissa leipomoissa makeana jälkiruokana. Nimeksi tälle muodostui ajan saatossa "monkey bread".
description: Monkey bread, myös nyhtöpullaksi kutsuttu pullakakku on mukavaa ja makeaa yhdessä syötävää.
tags:
  - pullat
  - jorinaa ja höpinää
---

Monkey bread juontaa juurensa 1900-luvun Yhdysvaltoihin ja tätä kautta alkuperältään Unkariin.
1900-luvulla Unkarilaiset Yhdysvaltoihin muuttaneet siirtolaiset toivat mukanaan
kahvileivän, missä taikina pilkottiin paloiksi, maustettiin ja kasattiin kerrostettuna kakuksi.
Leivosta myytiin unkarilaisissa leipomoissa makeana jälkiruokana. Nimeksi tälle muodostui
ajan saatossa "monkey bread" [[1]](#lähteet).

Tähän reseptikonseptiin tutustuin ensimmäistä kertaa New World Sourdough -kirjaa lukiessani.
Kyseessä on siis pullaresepti, missä taikina pilkotaan pieniksi paloiksi ja muotoillaan
palloiksi. Pallot dippaillaan voissa ja mausteseoksessa, minkä jälkeen nämä asetellaan
kakkuvuokaan kohoamaan ja paistetaan. Valmiina paistoksena tästä voi nyhtää irti palleroina herkullisia
(ja tahmeitakin) palasia syötäväksi. Kuulostaa siis aivan loistavalta yhdessä syötävältä!

Jonkin aikaa olen myös jo harkinnut hieman parempien valokuvien ottamisesta blogipostauksiin
ja resepteihin insinöörimäisten otosten sijaan. Vielä tässä jossain vaiheessa!

Ensimmäisellä paistokerralla paistos levisi kokonaan pellille, mutta pienen pohdinnan jälkeen
mahdolliset ongelmakohdat selvisivät ja toisella yrityksellä paistos onnistui. Reseptiä
piti myös hieman sovittaa kotimaisille jauhoille sopivammaksi (resepti käytti "bread flour", joka
ilmeisesti on Yhdysvalloissa vahvoja leipäjauhoja). Myös pekaanipähkinä-karamelli-konvehtien
määrää vähensin, sillä alkuperäisessä reseptissä näitä oli hieman paljon omaan makuun.
Käytin myös "light brown sugar" tilalla fariinisokeria. 

{{< columns >}}

[![](/leivonta/pekaanipähkinä-monkey-bread-1.jpg)](/leivonta/pekaanipähkinä-monkey-bread-1.jpg)

<--->

[![](/leivonta/pekaanipähkinä-monkey-bread-2.jpg)](/leivonta/pekaanipähkinä-monkey-bread-2.jpg)

{{</ columns >}}

### Huomioita ja pohdintaa

Tätä reseptiä voisi muokata paljonkin lisää! Mieleen tulee ensimmäisenä boston-pullaleivos,
joulupullat piparkakkumausteella, korvapuustihenkinen nyhtöpulla... Eipä muuta kuin
luovalla otteella seuraavaksi kokeilemaan joulun alla pullataikinaohjeinkin ja eri
mauste- ja karamellisekoituksin. :) 

### Lähteet

Reseptini oli New World Sourdough -kirjasta hieman sovellettuna; Nesteen määrää on
vähennetty, jotta taikinasta sai pullataikinamaisen koostumukseltaan. Arvelin, että tämä johtui ehkä
jauhojen välisistä eroista (vahva "bread flour" vs puolikarkeat vehnäjauhot). Myös karamellien
määrää vähensin noin 70% verran, sillä käytin niitä reseptiä maltillisemmin kakkuvuokaan ja päällystämiseen.
Paistoaika oli myös itselläni pidempi, johtuen varmaan valualumiinisesta vuoastani.

#### Viittaukset

[1] Wikipedia, Monkey Bread, https://en.wikipedia.org/wiki/Monkey_bread
