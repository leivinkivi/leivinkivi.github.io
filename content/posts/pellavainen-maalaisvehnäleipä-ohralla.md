---
author: "Tomi Juntunen"
date: 2020-10-30
linktitle: Pellavainen maalaisvehnäleipä pienellä määrällä ohraa
title: Pellavainen maalaisvehnäleipä pienellä määrällä ohraa
weight: 1
description: 
tags:
  - vehnä
  - ohra
---

Pellavansiemenistä tuli kyllä yksi suosikkilisukkeistani vehnäleipiin. Ne tuovat
mukavasti makua varsinkin paahdettuna.

Tällä viikolla tavoitteenani oli tehdä maalaisleipiä. Mitä ne oikein ovat? 
Hapanjuurileipurit -yhteisössä olikin kerrottu näistä, että ne ovat
tyypillisesti isoja, konstailemattomia ja spontaaneja muodoltaan, eivätkä myöskään
ole koristeltuja. Näistä leivistä sitten paistelinkin reilun kilon mörssärit per
kappale.

Halusin myös tehdä hieman paksumpaa ja tummempaa
karamelisoitunutta kuorta sekä saada leivän rakennetta avautumaan tasaiseksi.
Tämä tarkoittaa, että taikinan fermentaatio pitäisi saada 
mahdollisimman pitkälle ilman taikinan rakenteen romahtamista.
Tällöin uunikoho olisi maltillista ja rauhallista, ja pienet pintaviillot
riittäisivät leivälle uuniin laittaessa.

Lopputulos onnistui mukavasti. Kuori oli paksu ja rapsakka, eikä suinkaan palanut.
myös koostumus oli todella pehmoinen ja mukavan paahteinen.

{{< columns >}}

[![](/leivonta/pellavainen-maalaisvehnaleipa-ohralla-1.jpg)](/leivonta/pellavainen-maalaisvehnaleipa-ohralla-1.jpg)

<--->

[![](/leivonta/pellavainen-maalaisvehnaleipa-ohralla-2.jpg)](/leivonta/pellavainen-maalaisvehnaleipa-ohralla-2.jpg)

{{< /columns >}}

### Ainekset

|aines|määrä (%)|
|-|-|
|vehnäjauho|80%|
|täysjyvävehnäjauho|15%|
|ohrajauho|5%|
|vesi|75%|
|juuri|20%|
|suola|2%|

**2 isoon leipään**

|aines|määrä (g)|
|-|-|
|vehnäjauho|1kg|
|täysjyvävehnäjauho|188g|
|ohrajauho|63g|
|vesi|~940g|
|juuri|250g|
|suola|25g|

### Prosessi

* Ainekset sekaisin. Läiskyttelyvaivausta 5min tai kunnes läpäisee sitkotestin.
* Lepo 15 min.
* Laminointi ja pellavansiementen lisäys.
* Taittelut 30min välein 4 kertaa.
* Kohotus 2,5h. (yhteensä siis ensikohotus 4,5h ottaen huomioon taittelut)
* 1. muotoilu ja 30min tasolepo 
* 2. muotoilu ja 1h lepo korissa
* Jääkaapissa yön yli n. 12h. alle 4C -asteessa.
* Paisto uunissa höyryn kanssa suoraan jääkaapista uuniin 250C 20min, ilman höyryä 220C 20min.\
Höyryä oli uunissa tuottamassa teräsvuoka ja reippaasti vettä.

### Huomioita ja pohdintaa

Aineksissa käytin kotitarvemyllyllä muutama päivä aiemmin jauhettua täysjyvävehnää
ja tuoreeltaan jauhettua ohraa. Päätin etten siis pitänyt jauhoja autolyysissä, etteivät
ne kohoaisi yli liian nopeasti. Sekoitinkin siis kaikki ainekset suoraan sekaisin.

2. muotoilun jälkeen pidemmän korissa levon jälkeen koostumus taikinan pinnalla
oli jääkaappiin laittaessa melko tasainen ja hieman vielä reunoilta kupera.
Tämä viittaisi siihen että kohoaminen alkaisi olla lopuillaan, kun nousuvara ja -voima alkaa loppua.

[![](/leivonta/pellavainen-maalaisvehnaleipa-ohralla-3.jpg)](/leivonta/pellavainen-maalaisvehnaleipa-ohralla-3.jpg)
