---
author: "Tomi Juntunen"
date: 2020-11-08
linktitle: Lisää löytöjä antikvariaatista
title: Lisää löytöjä antikvariaatista
weight: 1
description: Edellisten lisäksi viime aikoina tuli tehtyä vielä lisää löytöjä antikvariaateista. Näiden kirjasten kanssa tuli palattua kotiseutuni leivonnan äärelle.
tags:
  - historia
  - kulttuuri
---

[Edellisen antikvariaattilöydön](/posts/löytö-antikvariaatista) jälkeen tuli vielä
jatkettua verkossa kiertelyä etsien vanhempaa kotimaista leivontakirjallisuutta. Käsiini sattuikin
kotiseutuni leivontaan ja perinteisiin liittyvät Kainuun leipä -kirja ja Kainuun juustoleivän tarina.

Näistä jälkimmäinen on uudempi. Se avasi paljon Kainuun kansallisherkun
taustoja, merkitystä sekä sen valmistukseen liittyneitä tapoja haastattelujen ja
leivontakirjallisuuden tutkimuksen kautta.
Kainuulainen tapa myös kutsua leipäjuustoa juustoleiväksi on omintakeinen ja
olenkin tämän saanut muualle muutettuani saanutkin huomata jutellessani
kahvipöydissä "juustoleivästä" muiden ihmetellessä, miksi puhun
makeasta jälkiruoasta kuin se olisi voileipää juustopäällisellä. Ostin myös kotiin valmiiksi
juustonjuoksutinta ja pitääkin siis alkaa jossain vaiheessa kokeilemaan juustoleivän valmistusta.

Muksusta asti juustoleipä oli usein mukana juhlapöydissä ja toisinaan kahvipöydissäkin.
Herkun symbolisesta merkityksestä seudun historiassa en ollut tietoinen. Vieraat ovat
tuoneet niitä lahjoina pitkiäkin matkoja ja sillä myös osoitettiin vieraanvaraisuutta.

Kirja oli kiehtova katsaus ainutlaatuiseen kotimaiseen ruoanlaiton kulttuuriperintöön,
ja millaisia vaikutuksia sillä on ollut kaupankäynnissä, tavoissa ja monissa
arjen sosiaalisissa dynamiikoissa.

Tämän toisen kirjan olin nähnyt Hapanjuurileipurit -leipuriryhmän kirjasuosituslistalla!
Kirja oli jo vanhemmanpuoleinen, joten oli mukava yllätys törmätä tähän antikvariaatin
puolella. Tämä oli siis Kainuun leipää. Kirja odottaa vielä tosin lukemistaan, mutta
jahka saan taas kaistaa nykyisiltä kirjoiltani, tämän pariin pitää paneutua lisää.

[![](/historia/kainuun-leipää-ja-juustoleipää.jpg)](/historia/kainuun-leipää-ja-juustoleipää.jpg)
